<!DOCTYPE html>
<html>
<head>
    <title>Els foners balears a l'exèrcit cartaginès</title>
    <meta charset="UTF-8">
    <meta name="autor" content="jan morral i colom tomas jaime">
    <meta name="description" content="Foner balear">
    <link rel="stylesheet" type="text/css" href=".css">
</head>
    <body>
        <em>
            El primer esdeveniment històric en què apareixen foners balears és el Setge d'Agrigent
            (406 aC), en el context de la Segona Guerra Siciliana.Un segle més tard, ja començada
            la Tercera Guerra Siciliana, participaren en la Batalla d'Himera (311 aC), a les ordres
            d'Hamílcar, fill de Giscó.

            Els baleàrics no apareixen en cap narració de la Primera Guerra Púnica, però per força hi
            varen participar, perquè figuren entre els mercenaris revoltats el 241 aC, fet que dona
            començament a la Guerra dels Mercenaris.

            Al començament de la Segona Guerra Púnica, Hanníbal va deixar un bon nombre de tropes amb
            Hàsdrubal protegint Àfrica i també Hispània; entre els que eren a Àfrica s'hi comptava poc
            menys de mil foners balears.Segons els cronistes, Hanníbal va comptar amb aproximadament
            2.000 foners balears, que en els inicis de la campanya a la península Itàlica va disposar
            en primera fila del seu exèrcit (a Trèbia i al Llac Trasimè),i eren els encarregats de
            començar la lluita hostigant els romans. Aquesta disposició de les tropes, que tenia un
            cert paral·lelisme amb la dels vèlits en l'exèrcit romà, la va repetir a Cannes (216 aC).
            Ja a Hispània, els foners balears foren presents a les derrotes de Bècula i Ilipa.
            Després d'aquest episodi, Magó va anar a les Balears a reclutar més mercenaris, però fou
            foragitat de Mallorca i s'hagué de conformar amb els mercenaris de Menorca, en un nombre
            de 2.000.[22] En fi, la darrera vegada que els baleàrics participaran en una batalla com
            a mercenaris de Cartago serà a Zama;[23][24] una vegada derrotats els cartaginesos, el
            tractat de pau amb Roma comportarà que no podran reclutar mercenaris ni tenir exèrcit
            propi, i els foners balears passaran a teixir aliances amb els romans.
        </em> 
        <img src="">
    </body>
</html>